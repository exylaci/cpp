# Sziget  

Egy ország N db szigetből áll. Mindegyik szigeten egy vagy több település található. A települések kétirányú útszakaszokkal vannak összekötve. Egy településből pontosan akkor lehet eljutni egy másikba ilyen útszakaszokon és esetleges köztes településeken keresztül, ha a kezdő és cél település azonos szigeten található (azaz a szigetek között nem vezetnek hidak, de egy szigeten belül bárhová el lehet jutni autóval). Adott az úthálózat gráfja. Számítsuk ki, hogy hány szigetből áll az ország!  

- A bemenet első sorában a települések száma (K) található.  
- A további sorok a gráf éleinek (azaz az útszakaszoknak) felelnek meg: minden sorban két egész szám van, azoknak a településeknek a 0 és K-1 közötti indexe, amelyeket az adott útszakasz összeköt.  
  
A kimenet 1 db egész szám legyen: N, azaz a szigetek száma.  
