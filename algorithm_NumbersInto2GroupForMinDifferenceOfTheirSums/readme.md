# Testvér  
  
Jancsi és Juliska `N` db mézeskalácsot talált a boszorkány házában, és szeretnék ezeket testvériesen elosztani. A mézeskalácsok nem darabolhatók szét. Egyenként meg van adva a g-ban mért tömegük, amely egy pozitív egész szám. A gyerekek a lehető legigazságosabban szeretnének osztozkodni, azaz úgy, hogy a Jancsihoz, illetve Juliskához került mézeskalácsok össztömege a lehető legközelebb legyen egymáshoz, vagyis a két összeg különbségének abszolút értéke minél kisebb legyen.  
  
## Bemenet:  
Egy sorban `N` db egész szám szóközzel elválasztva. (A mézeskalácsok tömegei.)  
  
## Kimenet:  
1 db nemnegatív egész szám, a legkisebb elérhető különbség.  
